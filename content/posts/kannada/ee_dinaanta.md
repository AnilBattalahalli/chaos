---
title: "ಈ ದಿನಾಂತ ಸಮಯದಲಿ"
draft: false
tags: ["Kannada"]
showToc: false
weight: 100
kannada: true
--- 


<div style="text-align:center;" class="kannada-font">

ಈ ದಿನಾಂತ ಸಮಯದಲಿ\
ಉಪವನ ಏಕಾಂತದಲಿ\
ಗೋಧೂಳಿ ಹೊನ್ನಿನಲಿ

ಬರದೆ ಹೋದೆ ನೀನು\
ಮರೆತು ಹೋದೆ ನೀನು

ನಾ ಬಿಸುಸುಯ್ಯುವ ಹಂಬಲವೋ\
ಶುಭ ಸಮ್ಮಿಲನದ ಕಾತರವೋ\
ಬಾ ಇನಿಯ ಕರೆವೆ ನೊಂದು

ಬರದೆ ಹೋದೆ ನೀನು\
ಮರೆತು ಹೋದೆ ನೀನು

ತನುಮನದಲಿ ನೀನೇ ನೆಲೆಸಿ\
ಕಣಕಣವೂ ನಿನ್ನ ಕನಸಿ\
ಕಣ್ಣು ಹನಿದು ಕರೆವೆ ನಿನ್ನ

ಬರದೆ ಹೋದೆ ನೀನು\
ಮರೆತು ಹೋದೆ ನೀನು

ಇಳೆಗಿಳಿದಿದೆ ಇರುಳ ನೆರಳು\
ದನಿ ಕಳೆದಿದೆ ಹಕ್ಕಿಗೊರಳು\
ಶಶಿ ಮೆರೆಸಿರೆ ತೋರು ಬೆರಳು

ಬರದೆ ಹೋದೆ ನೀನು\
ಮರೆತು ಹೋದೆ ನೀನು

ಹಗಲಿರುಳಿನ ಈ ನಿರೀಕ್ಷೆ\
ಈ ಯಾಚನೆ ಪ್ರಣಯ ಭಿಕ್ಷೆ\
ಮೊರೆಯಾಲಿಸಿ ಕಳೆಯೆ ಶಿಕ್ಷೆ

ಬರದೆ ಹೋದೆ ನೀನು\
ಮರೆತು ಹೋದೆ ನೀನು

– ಪ್ರೊ.ಕೆ.ಎಸ್.ನಿಸಾರ್ ಅಹಮದ್
</div>